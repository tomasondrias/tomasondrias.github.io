<b>Tomáš Ondriaš / tenor</b> - vyštudoval vokálnu interpretáciu na <i>Akadémii umení v Banskej Bystrici</i>(Mgt. art.)  a spev na <i>VŠMU</i>, kde sa v operných štúdiach predstavil ako <i>Aeneas</i> v opere Dido a Aeneas, <i>Basilio</i> v Mozartovej Figarovej svadbe, <i>Pulcherio</i> a <i>Don Asdrubale</i> v Lo sposo deluso.
<br>
<br>
Ako sólista predviedol v <i>Mestskom divadle Brno</i> súčasnú skladbu s názvom <i>Via Lucis</i>, ktorú skomponoval známy český skladateľ <i>Zdeněk Merta</i>. Podieľal sa na nahrávke diela <i>Rákóš Rákóczy</i>, kde si zaspieval sólo krásných piesní v úprave <i>Leoša Janáčka</i> so <i>Štátnym komorným orchestrom Žilina</i> a <i>Umeleckým súborom Lúčnica</i>, pod taktovkou dirigenta <i>Leoša Svárovského</i>.
<br>
<br>
S vášňou sa venuje aj <i>classical crossoveru</i>, interpretácii tzv. moderných popových piesní v osobitom štýle - <i>pop opera</i>. Spolupracuje s mužským vokálnym oktetom <i>Danubius Octet Singers</i>. Na koncertoch pre najmenších stvárnil postavy vo fragmentoch opier ako <i>Tamíno a Monostatos</i> v Čarovnej flaute, <i>Nemorino</i> v Nápoji lásky, či <i>Jeník a Vašek</i> v Predanej neveste.
<br>
<br>
S <i>Viedenskou štátnou operou</i> spieval na známom festivale klasickej hudby v Salzburgu v operách Oidipus, Médea, Simon Boccanegra, Luisa Miller a Verdiho Requiem.
<br>
<br>
S <i>Philharmonia Chor Wien</i> spolupracoval v rámci operných festivalov ako Salzburger Festspiele, Osterfestspiele Baden-Baden a  Die Oper im Steinbruch Sankt Margarethen, Opern festival Peking, v operách Faust, Mefistofeles, Rigoletto, Thais, Tristan a Izolda, Parsifal a i.
<br>
<br>
Pravidelne sa zúčastňuje na koncertnom turné po Francúzsku, kde s pražským vokálno-inštrumentálnym telesom interpretuje Mozartove Requiem.
<br>
<br>
Tomáš sa momentálne pripravuje na viacero medzinárodných speváckych súťaží, aktívne pôsobí a koncertuje na podujatiach na Slovensku i v zahraničí.
